<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>About</title>
    <link rel="stylesheet" href="style.css">
</head>
<body>

    <style>
        body{
            background:linear-gradient(rgba(0, 0, 0, 0.979), rgba(0,0,0,0.5)),url(img/Ekipa.jpg);
            background-repeat: no-repeat;
            background-size: cover;
            overflow-y: scroll;
        }
    </style>



    <div id="link">
        <a href="index.html">Home</a>
        <a href="about.html">About</a>
    </div>

<div id="textdiv">

    <div id="text">

        <p>
            Legenda o nastanku šaha

            Ideja je nastala iz jedne od najpoznatijih legendi o šahu, legendi o indijskom vladaru Šeramu koji je volio da igra igre i mudracu Seti.
            Prema priči, mudrac Seta izumio je šah, a vladar Šeram, oduševljen igrom, želio ga je bogato nagraditi i ponudio mu je da sam izabere nagradu. Mudrac je tražio naizgled skromnu stvar – da se na prvo polje šahovske table stavi jedno zrno pšenice, na drugo dva, na treće četiri, na četvrto osam i tako sve do posljednjeg, šezdeset četvrtog polja. Vladar se nasmijao ovom zahtjevu, ali kada su njegovi matematičari izračunali konačnu sumu, ostao je začuđen. Matematički gledano,  uočavamo eksponencijalni rast broja zrna pšenice što možemo predstaviti kao niz 2^n. Dakle, imamo geometrijski niz s početnim članom 1 i količnikom 2. Kada saberemo prvih 64 člana ovog geometrijskog niza, dolazimo do nevjerovatnog broja – 18 kvadriliona 446 triliona 744 biliona 73 milijarde 709 miliona 551 hiljada 615 zrna pšenice! 
            Inspirisani ovom pričom, odlučili smo napraviti eksponat koji će prikazati kako eksponencijalni rast funkcioniše u stvarnom životu. Koristili smo drvenu ploču dimenzija 80×80 cm kao osnovu za šahovsku tablu, i na ploči označili 64 polja. Na nekoliko prvih polja postavljali smo zrna pšenice, kada smo uočili da je broj zrna pšenice prevelik za odgovarajuće polje, umjesto pšenice počeli smo koristiti modele koji predstavljaju ekvivalent po masi u stvarnom svijetu za odgovarajući broj zrna pšenice. Zanimljivo je da na 28. polje dođe naprimjer procijenjena masa stećka, na 52.polju procijenjena masa Kineskog zida a na 63. polju procijenjena masa Mount Everesta. 
            Cilj ovog eksponata jeste da kroz praktičan prikaz približimo koncept geometrijskog niza i eksponencijalnog rasta. Također, željeli smo prikazati kako matematika ima i konkretne primjene u svakodnevnom životu. Eksponencijalni rast je ključan u mnogim oblastima – od ekonomije i nauke do tehnologije i prirodnih procesa.
            Projekat su realizirali učenici Treće gimnazije: Kujundžija Luka, Mešić Kerim, Ajla Sijerčić, Dženita Podžić pod mentorstvom profesorice matematike, Mirzete Sofić - Maličević.
        </p>

    </div>
</div>
    
</body>
</html>